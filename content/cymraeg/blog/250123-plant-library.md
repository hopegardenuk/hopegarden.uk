---
title: Llyfrgell Planhigion
description: One of the key aims of the Hope Garden is to provide a Plant Library of edible perennials, for the local school children, the neighbouring allotmenteers and visiting phytophiles 
date: 2025-01-23T23:42:41Z
author: Jake Rayson 
tags: 
  - HopeGarden
  - Plants
  - PerennialVeg
  - ForestGarden
  - MintChallenge
categories: 
  - News
images:
  - https://res.cloudinary.com/hopegarden/image/upload/v1737990416/241125-forest-garden-plants-agroforestry-trust.jpg
alttext: 
  - Collection of plants in pots in back garden
captions: 
  - The first delivery of forest garden plants, these from Martin Crawford‘s Agroforestry Research Trust in Devon
draft: false
---

Wrth i Ardd Gobaith ddatblygu, felly hefyd yr amcanion. Y prif nod yw “lle cymunedol wrth galon gardd goedwig bywyd gwyllt”. Ystyr hyn yn ymarferol hyd yn hyn yw bod tri chanlyniad:

1. Ystafell ddosbarth bywyd gwyllt yn yr awyr agored i’r ysgol leol.
2. Llyfrgell blanhigion o blanhigion bythol i’w bwyta.
3. Patrwm ar gyfer gerddi cymunedol eraill.    

Archebais nifer o’r planhigion yn mis Tachwedd 2024 oddi wrth Martin Crawford yn [Agroforestry Research Trust,](https://www.agroforestry.co.uk/) gan fod planhigion gardd goedwig yn dueddol o werthu’n weddol gyflym. Tra rydyw i’n aros i’r gwaith tirweddu gael ei orffen, mae’r planhigion ar hyn o bryd yn byw yn fy ngardd gefn i (llun uchod)! 

{{< figure src="https://res.cloudinary.com/growdigital/image/upload/v1636733254/creating-forest-garden-book.jpg" alt="Book entitle Creating a Forest Garden on a wooden desk next a mac keyboard" caption="Martin Crawford’s seminal book Creating a Forest Garden, with plenty propagation tables" >}}

Mae rhestr lawn o blanhigion i’w gweld yma [hopegarden.uk/plants](http://hopegarden.uk/plants). Y syniad **allweddol** yw bod pobl, pan fydd y planhigion wedi ymsefydlu, yn gallu cynhyrchu planhigion newydd o’r casgliad o blanhigion bythol yng Ngardd Gobaith. Mae nifer o’r planhigion yn hawdd i’w hatgynhyrchu: toriadau o wreiddiau mintys, plannu gwreiddiau mefus, toriadau o goed cyrens, bylbiliau winwns, ac ati. Os hoffech wybod rhagor am atgynhyrchu, mae llyfr Martin Crawford _Creating a Forest Garden_ yn cynnwys rhai tablau atgynhyrchu defnyddiol yn y cefn. Mae digon o adnoddau ar-lein hefyd, ac mae gan RHS [amrywiaeth eang o erthyglau](https://www.rhs.org.uk/propagation/techniques).

{{< figure src="https://res.cloudinary.com/growdigital/image/upload/v1730663806/241023-llanerchaeron-chamomile-flore-pleno-bed.jpg" alt="White flowered chamomile in a raised bed with white out of black labels. Tidy." caption="Clear, large labelling at the beautiful herb garden at National Trust Llanerchaeron" >}}

Yr hyn sy’n _wirioneddol_ bwysig yw **labelu clir.** Mae’r ardd berlysiau wych yn [Llannerch Aeron](https://www.rhs.org.uk/propagation/techniques) yng Ngheredigion yn dangos hyn, gyda gwelyau uchel cymen, llwybrau graean hwylus a labeli mawr, clir ar y planhigion. Bydd gwelyau uchel yng Ngardd Gobaith (maent i’w gweld fel sgwariau glas golau wrth y brif fynedfa, a gwelyau wythonglog ar gyfer y mintys), yn bennaf am fod y pridd yn glai gwlyb, trwm a bydd gwelyau uchel yn darparu pridd sy’n sychu a hefyd yn ei gwneud yn haws labelu’r planhigion.

{{< figure src="https://res.cloudinary.com/hopegarden/image/upload/v1737997579/250127-cad-curves-screenshot-bed.webp" alt="Screenshot of CAD garden drawing with drone photo background" caption="Raised beds provide free draining soil and help organise unruly plants!" >}}

Un o’r problemau wrth ddylunio gardd yw nad ydych yn gwybod faint o blanhigion sydd eisiau nes ichi ddatrys mater y tirweddu. Gall gweithwyr proffesiynol profiadol wneud hyn bron â’u llygaid ar gau yn y man a’r lle, ond mae’n well gen i’r dull uniongyrchol, gan ddylunio gyda darnau o bren bambŵ a llinyn, yn mynd â hwn nôl at y bwrdd dylunio CAD. Yma gallwch weld y planhigion yn y darlun CAD yn aros i gael eu gosod yn eu lle!

{{< figure src="https://res.cloudinary.com/hopegarden/image/upload/v1737990797/250127-cad-plants.webp" alt="Screenshot of plants in CAD, green circles of varying sizes on a dark background" caption="CAD plants waiting to be deployed" >}}

Un datblygiad cyffrous iawn yw bod Gardd Gobaith ac Ysgol Cilgerran yn cymryd rhan yn yr [Her Mintys Mintys](https://hopegarden.uk/blog/241023-mintopia/), ac rydym wedi prynu dros 24 o wahanol fathau. Prosiect yw hwn sy’n cael ei redeg gan Dr Simon Poole, sydd â [chasgliad cenedlaethol o fintys](https://mintopia.bigcartel.com/about-mintopia). Bydd y myfyrwyr yn cael un math o fintys ac yna’n gofalu amdano a’i atgynhyrchu a’i rannu gydag ysgol arall. A bathodynnau’n wobrau!

{{< figure src="https://res.cloudinary.com/hopegarden/image/upload/v1737998699/250127-cad-heptagon.webp" alt="Screenshot of CAD garden design with heptagonal raised beds" caption="3 specially designed heptagonal raised beds, with dividers to separate mints" >}}

### Atgynhyrchu
#### Toriadau
Gall y rhain fod o bren meddal (wedi eu torri’n gynnar yn y tymor tyfu) neu’n bren caled. Rwy’n gweld bod cyrens, (Cyrens Duon, Cyrens Coch, Jostaberry) ac Aronias yn hawdd iawn i’w hatgynhyrchu o doriadau; mae Elaeagnus yn llai hawdd. Mae pren helyg a chwyros hyd yn oed yn haws gan eu bod yn hoffi tywydd tamp.

#### Rhannu
Mae rhannu planhigyn, fel rheol pan fydd yn cysgu, yn gweithio’n dda i fathau fel hosta, mintys a rhiwbob.

#### Claddu blaenau
Mae Mwyar Duon yn arbennig o hawdd i’w hatgynhyrchu drwy gladdu’r blaenau mewn pridd. Mae gennym 3 math yng Ngardd Gobaith, i gyd **heb ddrain** ac i gyd yn hawdd eu hatgynhyrchu drwy gladdu’r blaenau mewn potyn o gompost.

#### Gwreiddiau rhedeg
Mae planhigion mefus yn cynhyrchu gwreiddiau rhedeg, sef brigau a nodiwlau gwreiddio arnynt. Mae’r rhain eto yn hawdd eu gwthio i mewn i botyn o gompost.

#### Bylbiau a bylbiliau
Mae nifer o blanhigion _allium_ (e.e. Garlleg Eliffant, Winwns Cymreig) yn creu bylbiau sy’n gallu cael eu hail-blannu, ac mae rhai fel Garlleg Eliffant hefyd yn cynhyrchu bylbiliau.

