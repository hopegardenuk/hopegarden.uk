---
title: ID Natur Glaswelltir
description: Fel cyfres deledu dda, mae Gardd Gobaith wedi dechrau achosi amrywiaeth o wahanol syniadau a phrosiectau.
date: 2024-12-21T11:44:46Z
author: Jake Rayson 
tags: 
  - HopeGarden
  - GlaswelltirCeredigion
categories: 
  - News
images:
  - https://res.cloudinary.com/hopegarden/image/upload/v1734781686/241221-glaswelltir-ceredigion-website.jpg
alttext: 
  - Screenshot of simple placeholder website for Glaswelltir Ceredigion
captions: 
  - Mae fy swydd arall yn cynnwys gweithio gyda fy ngrŵp glaswelltir lleol
draft: false
---

Fel nifer o bobl yng Nghymru, mae gen i nifer o brosiectau ar y gweill yr un pryd! Un o’r pethau gwych ynglŷn â gweithio ar Ardd Gobaith yw’r cyfle sydd wedi bod i weithio gyda phobl ddawnus ac angerddol. Ac mae llawer iawn o syniadau a phrosiectau hefyd wedi cyfnewid rhwng gwahanol asiantaethau a sefydliadau.

Fy mhrif waith arall yw bod yn Gynorthwyydd Bioamrywiaeth i Bartneriaeth Natur Ceredigion yng [Nghyngor Ceredigion](https://ceredigion.gov.uk). Cefais y dasg o sefydlu’r grŵp glaswelltir [Glaswelltir Ceredigion](http://glaswelltirceredigion.cymru), ac rwyf wedi gwneud hynny gyda llawer iawn o gefnogaeth gan grwpiau glaswelltir eraill ac elusennau amgylcheddol.

Ar ôl y gweithdy ID bywyd gwyllt gyda’r dawnus Yusef Samari o Ganolfan Gwybodaeth Bioamrywiaeth Gorllewin Cymru ([WWBIC](https://www.wwbic.org.uk)), meddyliais y gallem ddefnyddio’r un syniadau ar gyfer Glaswelltir Ceredigion. Gallem greu partneriaeth rhwng perchnogion glaswelltir o fewn cyrraedd i’r ysgol, er mwyn cofnodi arsylwadau bywyd gwyllt yn rheolaidd.

{{< figure src="https://res.cloudinary.com/hopegarden/image/upload/v1726511011/240913-yusef-ysgol-cilgerran-fleabane.jpg" alt="Plant ac oedolion yng nghwmni ecolegydd sy’n dangos ecoleg" caption”Gweithdy ID bywyd gwyllt Ysgol Cilgerran gyda Yusef yn ystod haf 2024” >}}

Mae’r cais hwn wedi golygu gweithio gyda rhai partneriaid rhyfeddol, gan gynnwys [Plantlife Cymru](https://www.plantlife.org.uk/about-us/plantlife-cymru/), [Ymddiriedolaeth Bywyd Gwyllt De a Gorllewin Cymru](https://www.welshwildlife.org), [The Buzz Club](https://www.thebuzzclub.uk) a [WWBIC](https://www.wwbic.org.uk). A chywais ddoe fod y cais wedi llwyddo, gan arwain at fwy fyth o syniadau ar gyfer prosiectau mwy cysylltiol a rhwydweithiol eto.

I mi, mae hyn yn hanes cadarnhaol iawn am y ffordd y gall buddiannau o un prosiect gysylltu ag eraill.
