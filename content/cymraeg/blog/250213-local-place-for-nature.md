---
title: Lle lleol ar gyfer Natur
description: Lle yng Nghilgerran yw Gardd Gobaith ar gyfer nifer o brosiectau natur.
date: 2025-02-18T08:08:20Z
author: Jake Rayson 
tags: 
  - HopeGarden
  - CanvasShelter
  - CommunitySpace
  - WorkshopSpace
  - ForestGarden
categories: 
  - Musings
images:
  - https://res.cloudinary.com/hopegarden/image/upload/v1740225444/250219-fpp.jpg
alttext: 
  - Garden landscaping in progress, raised beds and 2 prominent telegraph poles
captions: 
  - Polion teleffon i hongian gorchuddion cynfas arnyn nhw
draft: false
---

Fel sydd i’w weld ar waelod y wefan hon, caiff Gardd Gobaith ei “Hariannu gan [Lleoedd Lleol ar gyfer Natur](https://www.heritagefund.org.uk/funding/local-places-nature) a’i darparu gan [Gronfa Dreftadaeth y Loteri](https://www.heritagefund.org.uk/) ar y cyd â [Llywodraeth Cymru](https://www.gov.wales/local-places-nature-programme)”.

Yr hyn rydyn ni’n ei wneud yw creu’r lle lleol hwnnw gyda defnyddiau cymharol rad, a’r lle hwnnw’n gysgodfan gynfas gydag uned storio ar gyfer meinciau. Mae’n _ystafell ddosbarth awyr agored, yn weithdy ac yn lloches gymdeithasol pan fydd yn bwrw glaw_ i’r rhandirwyr. Ac mae’r dibenion hyn i gyd yn canolbwyntio ar ddysgu am fywyd gwyllt.

{{< figure src="https://res.cloudinary.com/hopegarden/image/upload/v1740228408/250222-canvas-shelter-tyres-phil-blackwood.jpg" alt="Canvas tent shelter" caption="Gweithdy llesiant awyr agored yn cael ei redeg gan BlueGreenCymru" >}}

Mae’r ysgol yn rhedeg gweithdai sy’n cyd-fynd â’r [Prosiect ID Natur Tir Porfa](https://glaswelltirceredigion.cymru/grassland-nature-id/), a gobeithio y bydd yn defnyddio’r lle yn rheolaidd. Buont hefyd yn helpu dylunio’r lle gyda gweithdy dylunio y llynedd, a byddant yn rhedeg yr [Her IntMintMint](https://hopegarden.uk/blog/241023-mintopia/) hefyd gyda’r gwelyau hex.

{{< figure src="https://res.cloudinary.com/hopegarden/image/upload/v1726511010/240913-ysgol-cilgerran-yusef-intro.jpg" alt="School children gathered around ecologist" caption="Plant Ysgol Cilgerran yn gwrando ar Yusef Samari yn y gweithdy ID bywyd gwyllt yng Ngardd Gobaith." >}}

{{< figure src="https://res.cloudinary.com/hopegarden/image/upload/v1740236074/250221-mint-hex-beds.jpg" alt="Hexagonal raised beds filled with compost and with dividers" caption="Gwelyau Hex Mint Mint" >}}

Hoffwn redeg gweithdy gardd goedwig yn ddiweddarach yn y flwyddyn, i godi arian i dalu am gostau rhedeg [Garden Wild Plants CIC](https://gardenwild.org.uk/).

Rydyn ni’n ffodus iawn i gael Phil Blackwood o [BlueGreenCymru](https://www.bluegreencymru.com/) i adeiladu’r gysgodfan gynfas; maen nhw’n rhedeg nifer o weithdai llesiant awyr agored hefyd, felly maen nhw mewn sefyllfa dda i wydbod beth sydd eisiau yn y lle.

Y bwriad yw cael cynllun dan yr adran [toolkit](https://hopegarden.uk/toolkit/), fel y gall y gysodfan gynfas rad a’r uned storio pren gael eu hadeiladu’n hawdd gan grwpiau cymunedol eraill.

Dyma lun o’r PDF ar gyfer y gysgodfan gynfas (mae’r gwaith yn dal i fynd ymlaen!)

{{< figure src="https://res.cloudinary.com/hopegarden/image/upload/v1740237607/250222-canvas-shelter-pdf-screenshot.webp" alt="Screenshot of downloadable black and white PDF" caption="PDF o’r gysgodfan gynfas ar safle Gardd Gobaith" >}}

A dyma lun o’r CAD rwyf wedi ei greu ar gyfer yr uned storio wedi’i gwneud o ddarnau o bren, polion a [sitenni toi Corroline](https://www.arielplastics.com/en-gb/products/bitumen-roofing-sheet/coroline-sheet-and-accessories/coroline-bitumen-roofing-sheet.aspx)

{{< figure src="https://res.cloudinary.com/hopegarden/image/upload/v1739870961/250218-storage-unit-cad-pallets.jpg" alt="CAD plan of pallet storage unit" caption="Syml ond defnyddiol" >}}

Rwy’n teimlo’n drist, oherwydd roedd y man storio i fod yn adeiledd pren crwn hardd gyda tho gwyrdd wedi’i wneud gan y turniwr coed dawnus [David Hunter](https://thecoppiceplot.com/). Ond roedd yn rhy ddrud o ran amser ac arian, felly rwyf wedi gofyn iddo wneud rhywbeth llawer mwy cyffredin.
