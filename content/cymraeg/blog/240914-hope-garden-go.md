---
title: Mae’r Ardd Gobaith ar y Ffordd
description: Bydd gweithdy i gyflwyno’r Ardd Gobaith yn cychwyn y prosiect, a gweithdy ID bywyd gwyllt wedyn ar y safle yn y prynhawn
date: 2024-09-14T13:44:41+01:00
author: Jake Rayson 
tags: 
  - HopeGarden
  - News
  - ForestGarden
  - WildlifeGarden
  - CommunityAssembly
  - Workshops
categories: 
  - Workshops
images:
  - https://res.cloudinary.com/hopegarden/image/upload/v1726511013/240914-yusef-workshop-huddle.jpg
alttext: 
  - Children and adults gathered around an ecologist by a fence
captions: 
  - A couple of enthusiastic children from the previous day’s school workshop had brought their own home-made pooter on a self-motivated trip!
draft: false
---

Hwyrach am mai ychydig o westeion oedd yn y gweithdy yn Neuadd y Pentref, Cilgerran roedd yn gynhyrchiol iawn. Gwnaed llawer o waith, gan esbonio’r syniadau y tu ôl i’r man cymunedol mewn gardd goedwig bywyd gwyllt, sef yr Ardd Gobaith. 

{{< figure src="https://res.cloudinary.com/hopegarden/image/upload/v1727441252/240927-slideshow-intro-hopegarden.webp" alt="Sleid yn Cyflwyno sioe sleidiau’r Ardd Gobaith" caption="Mae’r sleidiau ar-lein, aeth y gweithdy’n dda ac roedd y brechdanau’n wych" >}}

Mae’r sleidiau ar gael fwy neu lai am byth yma hopegarden.uk/slides/intro

Roedd y gweithdy mewn 4 rhan.

{{< figure src="https://res.cloudinary.com/hopegarden/image/upload/v1727441735/240927-intro-slideshow-life-caterpillar.webp" alt="Sleidiau gyda llun o lindysyn mawr" caption="Bywyd yw’r prif syniad y tu ôl i’r Ardd Gobaith" >}}

## 1. [Y syniadau](https://hopegarden.uk/slides/intro/#8)
Mae hi’n argyfwng ar natur a’r hinsawdd, ac mae angen i ddyn fyw mewn cydbwysedd gyda natur, a ninnau’n rhan o hynny. Sut gwnawn ni hynny? Sut gallwn ni oleuo’r llwybr at gydbwysedd? Pa newidiadau sy’n rhaid eu cael yn y ffordd rydyn ni’n gwneud penderfyniadau? Yn wreiddiol bwriadwyd i’r Ardd Gobaith fod yn ardd sioe yn RHA Hampton Court, digwyddiad-o-fewn- digwyddiad. Penderfynwyd y gellid cael profiad a gwersi gwerthfawr o ardd wirioneddol, fyw a fyddai o fudd i fywyd gwyllt a phobl go iawn.

{{< figure src="https://res.cloudinary.com/growdigital/image/upload/v1574024543/art-national-geographic-video.jpg" alt="Llwybr coedwig drwy ardd werdd iawn" caption="Gardd goedwig Martin Crawford yn Nyfnaint" >}}

## 2. [Beth yw gardd goedwig?](https://hopegarden.uk/slides/intro/#19)

Y diffiniad symlaf yw tyfu cnydau bwyd mewn gardd bywyd gwyllt. Yn ei hanfod, eco-system fwytadwy, gardd heb lawer o ymdrech sy’n cadw cydbwysedd o’i mewn rhwng y maetholion angenrheidiol a rheoli pla. Planhigion bythol sydd ynddi gan mwyaf mewn gwahanol haenau a gorchudd pridd parhaol. 

{{< figure src="https://res.cloudinary.com/growdigital/image/upload/w_1024/v1564497080/fennel-04BB6F24.jpg" alt="Blodau ffenigl melyn a morgrug hedfan" caption="Planhigion brodorol ar gyfer peillwyr ac yn fwyd i larfâu" >}}

## 3. [Beth sy’n gwneud gardd bywyd gwyllt?](https://hopegarden.uk/slides/intro/#37)

I fi, **planhigion brodorol lle mae’n bosibl** a chynefin wedi’i drefnu ar gyfer bywyd gwyllt. Y rheswm dros dyfu planhigion brodorol yw bod y rhain wedi esblygu ar y cyd â bywyd gwyllt ac yn fwyd i greaduriaid diasgwrn-cefn a sylfaen i ecosystemau.  

{{< figure src="https://res.cloudinary.com/hopegarden/image/upload/v1727121076/240923-community-assembly-hall.jpg" alt="Neuadd yn llawn pobl yn eistedd wrth fyrddau yn meddwl ac yn trafod yn frwd" caption="Cynulliad Cymunedol yn brysur, democratiaeth uniongyrchol ar waith" >}}

## 4. [Pam Cynulliadau Cymunedol?](https://hopegarden.uk/slides/intro/#56)

Mae llawer o bobl yn dweud  bod diffyg democratiaeth yn y wlad hon. Gwneir penderfyniadau gyda thuedd at buddiannau economaidd sefydledig yn hytrach na chyda chyfranogiad y dinesydd. Beth pe bae penderfyniadau economaidd yn ddemocrataidd? Beth pe bae democratiaeth uniongyrchol yn rhan sylfaenol o'n diwylliant? A fyddai hynny’n newid  ein hagwedd at yr argyfwng natur a’r hinsawdd? 

Ar lefel leol, mae Cynulliadau Cymunedol yn fframwaith cynhwysol ac agored i wneud penderfyniadau am bynciau penodol. Maent yn seiliedig ar 3 colofn:

1. Cynhwysedd radical
2. Gwrando’n astud
3. Ymddiried yn y broses

Os bydd galw, hwyrach yn trefnaf weithdy byw ar -lein. Anfonwch e-bost ataf <hello@hopegarden.uk> os oes diddordeb!

## ID Bywyd Gwyllt

Yn y prynhawn symudwyd o neuadd y pentref i safle’r Ardd Gobaith, lle cynhaliodd Yusef Samari o [WWBIC](https://wwbic.org.uk) weithdy ID bywyd gwyllt. Yn amlwg iawn roedd lindys [y Gwalchwyfyn Helyglys](https://en.wikipedia.org/wiki/Deilephila_elpenor) wrth ymyl yr [Helyglys Pedrongl](https://plantatlas2020.org/atlas/2cd4p9h.7aw) a'r holl bryfed o gwmpas clystyrau o flodau [Cedowydd](https://plantatlas2020.org/atlas/2cd4p9h.1nx) a [Ragwt y Gors](https://plantatlas2020.org/atlas/2cd4p9h.aqkn5p).

{{< figure src="https://res.cloudinary.com/hopegarden/image/upload/v1726511012/240914-two-elephant-hawkmoth-caterpillars-willowherb.jpg" alt="Lindys mawr ar bennau blodau wedi gwywo" caption="Lindys Gwalchwyfyn Helyglys ar bennau hadau Helyglys Pedrongl" >}}

{{< figure src="https://res.cloudinary.com/hopegarden/image/upload/v1726511010/240914-fleabane-flowers-fly.jpg" alt="Cleren ar flodyn melyn" caption="Cleren a flodyn cyfansawdd Cedowydd, o deulu llygad y dydd" >}}

Roedd hi’n ffordd hyfryd o dreulio’r prynhawn, yn addysgol a hefyd yn ymlaciol, gan roi sylw manwl i’r hyn allai fod ynghudd dan ein traed.

Roedd yr ymchwil a drosglwyddodd Yusef am y bywyd gwyllt oedd wedi ei weld yn yr ardal hefyd yn ddifyr iawn. Roedd wedi cwblhau arolwg ecolegol o’r safle (gallwch lawrlwytho copi o’r PDF o’r [tudalen Plant Species](https://hopegarden.uk/species). Yna cyflwynodd wybodaeth am yr hyn a welwyd o fewn 1 cilometr i'r ardd. 2,282 o rywogaethau a 256 o’r rheiny’n cael eu gwarchod a/neu’n cael blaenoriaeth. 

{{< figure src="https://res.cloudinary.com/hopegarden/image/upload/v1725861504/240711-wwbic-species-records-map-cilgerran.jpg" alt="Map gyda chylch yn dangos dosbarthiad rhywogaethau o gwmpas y pentref" caption="Map o’r dosbarthiad rhywogaethau o gwmpas yr Ardd Gobaith a Chilgerran" >}}

Bydd hyn **yn wir** yn helpu proses ddylunio’r ardd, oherwydd pan wyddoch enw’r rhywogaeth rydych yn dylunio ar ei gyfer, gallwch ddewis y planhigion maen nhw’n eu bwyta a’r cynefin angenrheidiol. Amser cyffrous. 
