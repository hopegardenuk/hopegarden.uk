---
title: Syniadau disglair ar gyfer yr Ardd Gobaith
description: Roedd disgyblion o Ysgol Cilgerran yn wych eto, y tro hwn mewn gweithdy dylunio gardd ar gyfer yr Ardd Gobaith.
date: 2024-09-20T10:26:17+01:00
author: Jake Rayson 
tags: 
  - HopeGarden
  - YsgolCilgerran
categories: 
  - Education
images:
  - https://res.cloudinary.com/hopegarden/image/upload/v1727440327/240920-blue-blue-sky-169.jpg
alttext: 
  - Blue blue sky on a children's drawing of a fantastical wildlife garden with chairs and trees and birds
captions: 
  - Brilliant blue sky, towering trees teeming with life and birds aplenty
draft: false
---
Cafodd Marianne a minnau y fraint o redeg gweithdy dylunio gardd ar gyfer Ysgol Cilgerran ddydd Gwener 20 Medi, gyda’r un grŵp ag a fû yn y [gweithdy ID Bywyd Gwyllt](https://hopegarden.uk/cy/blog/240913-out-standing/). Roedd yna 16 ohonyn nhw o 7 i 11 oed.

Gyda chymorth byrddau hwyliau, gofynnwyd y cwestiwn beth sydd ei angen ar fywyd gwyllt mewn gardd, ac yna beth mae pobl eisiau a pha fwyd ddylem ei dyfu.

{{< figure src="https://res.cloudinary.com/hopegarden/image/upload/v1727040229/240920-5-star.jpg" alt="Llun o ardd gan blant" caption="Llety gwych pum seren yn yr Ardd Gobaith" >}}

Roedd yn wahanol iawn i adael plant yn rhydd mewn cae gyda rhwyd a sbienddrych, ac roedd yn gryn dasg i gadw rhai o’r plant yn brysur ac wrth eu gwaith. Mae gen i barch anferth at athrawon a chynorthwywyr dysgu ar ôl drwy awr wedi ymlâdd.

Yr hyn oedd yn arbennig oedd yr amrywiaeth syniadau a dulliau. Roedd un o’r grwpiau y bûm yn gweithio gyda nhw yn gyffro i gyd gyda gwahanol agweddau (pont dros lyn bywyd gwyllt, cuddfan adar, to gwyrdd, man picnic…) ac roedd y creadigrwydd yn canolbwyntio ar y sgwrs yn hytrach na’r llun. Roedd grwpiau eraill yn gweithio gyda’i gilydd ar luniau lliwgar rhagorol, eraill yn gweithio ar eu pen eu hunain. Bydd y lluniau i’w gweld yn fuan ar [dudalen yr oriel](https://hopegarden.uk/gallery/).    

{{< figure src="https://res.cloudinary.com/hopegarden/image/upload/v1727437764/240920-cobweb-trees.jpg" alt="Llun gan blentyn o ardd gyda gwe enfawr, digonedd o adar, coed uchel ac adeileddau i bawb" caption="Gardd yn llawn coed, bwyd, cynefin a bywyd" >}}

Mae dylunio’r ardd yn dechrau o ddifri ym mis Hydref a’r tirweddu i fod ym mis Ionawr (yn ôl y tywydd!!)  Bydd syniadau’r plant **i gyd** yn cael eu hymgorffori mewn rhyw ffordd, a bydd yn bleser mawr cael dangos y nodweddion pan fyddant yn ymweld. 

Ar ddiwedd y sesiwn byddwn yn creu rhestr o syniadau. Rwy’n ysu am gael dechrau dylunio!

### Bywyd Gwyllt
- Llyn x2
- Mur i chwilod
- Cedowydd
- Lloches i bryfed
- Tŷ adar
- Coetir
- Pistyll

### Pobl
- Lle picnic x2
- Cuddfan adar
- Cwt
- Cromen – to gwair, muriau pren
- Caban a thŷ coed
- Hamog
- Pistyll

### Bwyd
- Ceirios
- Afalau x3
- Mwyar duon
- Mefus
- Erin Mair
- Corn melys
- Gellyg
- Mafon
