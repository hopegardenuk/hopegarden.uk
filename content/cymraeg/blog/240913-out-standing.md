---
title: Roedd y plant yn eithriadol yn eu maes
description: Disgyblion o Ysgol Cilgerran yn helpu nodi amrywiol blanhigion a phryfed yn yr Ardd Gobaith, gyda Mrs Hughes a’r ecolegydd Yusef Samari.  
date: 2024-09-13T14:29:58+01:00
author: Jake Rayson 
tags: 
  - HopeGarden
  - YsgolCilgerran
  - WildlifeID
  - WildlifeGarden
  - Ecology
  - NativePlants
  - Invertebrates
categories: 
  - Education
images:
  - https://res.cloudinary.com/hopegarden/image/upload/v1726511007/240913-ysgol-cilgerran-by-gate.jpg
alttext: 
  - Children scattered across a field, a track marked with white stakes, blue-ish sky above
captions: 
  - Ysgol Cilgerran pupils scattered around the site of the Hope Garden, bug hunting
draft: false
---

Mae’r Ardd Gobaith yn ffodus iawn i gael arian gan Lleoedd Lleol ar gyfer Natur ar gyfer rhai gweithdai gydag Ysgol Cilgerran. Yr un cyntaf oedd Nodi Bywyd Gwyllt, gyda’r ecolegydd Yusef Samari o WWBIC, y ganolfan cofnodi bywyd gwyllt yng Ngorllewin Cymru.  

Hwn oedd ein gweithdy cyntaf. Wn i ddim am fy nghydweithwraig, y dylunydd tirwedd adnabyddus Marianne Jones, ond roeddwn i’n nerfus iawn! Beth pe bae Yusef heb drefnu gweithgareddau ar gyfer y plant? Beth pe baen nhw’n diflasu? Beth pe baen nhw am fynd nôl i’r ysgol? Yng ngeiriau AA Milne:

> “Supposing a tree fell down, Pooh, when we were underneath it?”<br>
> “Supposing it didn't,” said Pooh after careful thought.<br>
> Piglet was comforted by this.

{{< figure src="https://res.cloudinary.com/hopegarden/image/upload/v1726511011/240913-yusef-ysgol-cilgerran-fleabane.jpg" alt="Y plant o gwmpas yr ecolegydd brwd yng nghanol y deiliach gwyrdd" caption="Plant o Ysgol Cilgerran yn edrych ar bryfyn ar lestr yn nwylo’r ecolegydd Yusef Samari" >}}

Ychydig funudau’n ddiweddarach roedd y plant yn rhedeg o gwmpas y cae gyda rhwydi a jariau archwilio, yn ôl ac ymlaen, rhai’n gwichian yn llawen yn haul hyfryd y prynhawn dydd Gwener. Roedd yn agored iawn, dim nod pendant heblaw edrych ar yr hyn sydd o’n cwmpas a dod i wybod amdano. Am eiliad roedd hyn yn tarfu ar fy rhestr o beth i’w gwneud, ond yn raddol ymlaciais gan grwydro o gwmpas yn helpu chwilio am y Chwilen Crwban Cedowydd.  

{{< figure src="https://res.cloudinary.com/hopegarden/image/upload/v1726511007/240913-green-fleabane-tortoise-beetle.jpg" alt="Chwilen werdd ar ddeilen werdd" caption="Fersiwn werdd or Chwilen Crwban Cedowydd (Cassida murraea)" >}}

A chawsom un! Ar ddarn o Gedowydd yr ochr draw i’r rhandiroedd.

Daeth y plant o hyd hefyd i gorryn [Four-spot Orb-weaver](https://en.wikipedia.org/wiki/Araneus_quadratus), yr un trymaf ym Mhrydain.

{{< figure src="https://res.cloudinary.com/hopegarden/image/upload/v1726511009/240913-four-spotted-orb-weaver-spider.jpg" alt="Corryn mawr a’i ben i lawr yn y borfa" caption="Y Corryn Four-spot Orb-weaver (Araneus quadratus) yn cael cinio" >}}

Sêr y diwrnod oedd casgliad o lindys Gwalchwyfyn yr Helyglys, rhai anferth, prydferth gyda llygaid ffug i  godi ofn ar ysglyfaethwyr. Roedden nhw’n tindroi wrth ymyl Helyglys Pedrongl, sy’n blanhigyn bwyd.

{{< figure src="https://res.cloudinary.com/hopegarden/image/upload/v1726511007/240913-elephant-hawkmoth-caterpillar-plantain.jpg" alt="Lindysyn mawr iawn gyda llygaid ffug ar Geiliog ac Iâr" caption="Lindysyn y Gwalchwyfyn Helyglys (Deilephila elpenor)" >}}

Roedd y plant yn wir wedi mwynhau eu hunain. Gofynnwyd i fi ddwywaith wrth gerdded yn ôl a allem fynd i edrych am fywyd gwyllt y dydd Gwener dilynol hefyd!

Y newyddion gwych yw ein bod ni, (yr Ardd Gobaith, WWBIC ac Ysgol Cilgerran) ar y cyd yn gwneud cais am offer ID bywyd gwyllt (lensys, rhwydi, ac ati) er mwyn i’r ysgol allu mynd ar deithiau rheolaidd  a chyfrannu dros gyfnod hir at y ganolfan cofnodion. 

Diolch yn fawr iawn i chi Ysgol Cilgerran,  gan edrych ymlaen at y genhedlaeth nesaf o ecolegwyr.
