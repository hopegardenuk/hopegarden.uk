---
title: Gweithdy llysiau bythol gyda Stephanie Hafferty
description: Parhaodd tywydd yr hydref ar gyfer gweithdy cynhyrchiol iawn ar lysiau bythol gyda Stephanie Hafferty, sy’n frwd dros beidio â phalu.
date: 2024-10-16T16:21:32+01:00
author: Jake Rayson 
tags: 
  - HopeGarden
  - PerennialVeg
  - Workshops
categories: 
  - Gweithdai
images:
  - https://res.cloudinary.com/hopegarden/image/upload/v1728814746/241012-jerusalem-artichoke-flower-steph-hafferty.jpg
alttext: 
  - Bright yellow petalled flowers against a brilliant blue sky
captions: 
  - The captivating flowers of Jerusalem Artichoke, a robust perennial!
draft: false
---

Parhaodd y gweithdai Gardd Gobaith am ddim gydag ymweliad â thyddyn Hanner Erw Stephanie Hafferty ger Llanbedr Pont Stefan. Yno dangosodd i’r gynulleidfa niferus amrywiaeth o lysiau bythol a rhai blynyddol yn ei gardd chokka.

Mae Steph yn llefarydd adnabyddus dros arddio heb balu, ac mae ganddi hefyd gasgliad gwych o lysiau bythol. Y pwynt allweddol am dyfu llysiau yw **nad** mater o hyn neu’r llall yw hi: mae’n hollol rhesymol tyfu llysiau blynyddol ynghyd â’r rhai bythol. Ac mae nifer fawr o lysiau y gellir ymestyn eu tymor er mwyn iddynt bara’n hirach.

{{< figure src="https://res.cloudinary.com/hopegarden/image/upload/v1728814747/241012-garden-path-steph-hafferty.jpg" alt="Llwybr gardd lysiau lawn" caption="Yr adran llysiau blynyddol yng ngardd Stephanie, lle mae mwy o haul" >}}

Dyma rai enghreifftiau: torri croes ar y goes pan fyddwch yn cynaeafu bresych i annog bresych neu ddail newydd i dyfu, a thorri cennyn uwchlaw’r pridd er mwyn iddynt ailegino. Neu gallwch adael iddynt hadu i greu bylbynnau a fydd yn plygu drosodd ac yn aildyfu.

{{< figure src="https://res.cloudinary.com/hopegarden/image/upload/v1728814749/241012-rhubarb-steph-hafferty.jpg" alt="Tyrfa’n syllu ar dwmpath rhiwbob" caption="Rhiwbob yn tyfu ar wely hugelkultur heb ei balu" >}}

Un o’i ffefrynnau bythol yw rhiwbob, ac yn y llun mae Timperley’s Early yn tyfu ar wely hugelkultur heb ei balu. Twmpath o dyweirch, canghennau a brigau yw’r rhain, nid wedi eu claddu mewn rhych ond yn bentwr ar ben pridd moel. Mae’n dda cael darnau cynnar, canol a diweddar o riwbod er mwyn ymestyn y tymor cynaeafu.

{{< figure src="https://res.cloudinary.com/hopegarden/image/upload/v1728814749/241012-taunton-deane-kale-steph-hafferty.jpg" alt="Deilen fresych yng ngolau’r haul" caption="Cêl bythol Taunton Dean sy’n hen ffefryn" >}}

Heibio’r berllan roedd rhai mathau o gêl, ac un ffefryn oedd Taunton Deane. Gall hwnnw efallai am 5 mlynedd ac mae’n fwy caled na Daubenton’s Kale. Mae’n hawdd gwneud toriadau o ddail yn egino, ac mae’n dda cael rhai wrth gefn i barhau’r cyflenwad dros y blynyddoedd. Cêl bythol dibynadwy arall yw Asturian Cabbage (gallwch brynu hadau odd wrth [Real Seeds](https://www.realseeds.co.uk) yn Sir Benfro), er bod blas digon sur ar hwn.

{{< figure src="https://res.cloudinary.com/hopegarden/image/upload/v1728814750/241012-yacon-flower-steph-hafferty.jpg" alt="Blodyn melyn Yacon wedi agor" caption="Cloron crimp, melys. A blodau hardd" >}}

[Yacon](https://en.wikipedia.org/wiki/Yac%C3%B3n) (math o lygad y dydd). Mae cloron creisiog i hwn. Nid yw’n hoffi rhew, felly taenwch gompost drosto yn y gaeaf. Gallwch fwyta’r cloron fel maen nhw neu wedi eu coginio, yn braf mewn salad gaeaf.

Yr hyn oedd yn drawiadol oedd y pwyslais ar fywyd gwyllt drwy gydol y daith a’r gweithdy. Meddai Stephanie ar y cychwyn:

> Rwy’n teimlo’n frwd dros ysglyfaethwyr, ac rwy’n plannu pethau ar gyfer gwenyn meirch.

[Mae Dail Duon Bach](https://plantatlas2020.org/atlas/2cd4p9h.ck1) yn un o’r plahigion hynny [sy’n cynnal nifer fawr o greaduriaid di-asgwrn-cefn](https://waarneming.nl/species/7429/relations/). Dyna’n _union_ yw diben Gardd Gobaith, sef cefnogi bywyd gwyllt ac ecosystem gytbwys mewn man cynhyrchiol sy’n cael ei ddefnyddio gan bobl. Yr hyn sy’n arbennig o hyfryd yw nad yw Dail Duon Bach yn blanhigion crand o gwbl. Ond pan fyddwch yn gwybod [pa rywogaethau maent yn eu cynnal,](https://waarneming.nl/species/7429/relations/) bydd eich barn yn newid a byddwch yn wir yn dechrau gwerthfawrogi eu harddwch a’u lle yn yr ecosystem.

{{< figure src="https://res.cloudinary.com/hopegarden/image/upload/v1728814745/241012-fungarium-steph-hafferty.jpg" alt="Caws llyfant gwelw ar bren" caption="Y Lle i Ffyngau: dylid cael un ym mhob gardd!" >}}

Ac roedd lle ym mhobman i amrywiaeth eang o gynefinoedd a phanhigion. Yn y llun mae’r Lle i Ffyngau, wedi ei grynhoi’n ofalus gan feicolegydd dan goeden rhododendron yn yr ardd! Roedd yno nifer o wahanol fathau o ffwng a phren yn pydru, yn _fyw_ o greaduriaid.|
